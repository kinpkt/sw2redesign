<!DOCTYPE html>
<html lang="en">
    <head>
        <link rel="shortcut icon" href="sw2logo.ico">
        <link rel="stylesheet" href="schoolhistory.css">
    </head>
    <body>
        <div w3-include-html="header.html"></div>
        <div class="content">
            <img src="img/redsw2.png">
            <h1>ประวัติความเป็นมา<br><br>โรงเรียนสตรีวิทยา ๒<br>ในพระราชูปถัมภ์สมเด็จพระศรีนครินทราบรมราชชนนี</h1><br>
            <p>&emsp;&emsp;&emsp;&emsp;โรงเรียนสตรีวิทยา ๒ เป็นนามพระราชทานอยู่ในพระราชูปถัมภ์สมเด็จพระศรีนครินทราบรมราชชนนี ตั้งอยู่เลขที่ 29 ซอยสุคนธสวัสดิ์ 3 ถนนสุคนธสวัสดิ์ แขวงลาดพร้าว เขตลาดพร้าว กรุงเทพฯ เป็นโรงเรียนมัธยมประเภทสหศึกษา สังกัดเขตพื้นที่การศึกษามัธยมศึกษา เขต 2</p><br>
            <p>&emsp;&emsp;&emsp;&emsp;เมื่อ พ.ศ. 2516 นางสาวสุ่น พานิชเฮง มีจิตศรัทธาบริจาคที่ดินให้กรมสามัญศึกษา กระทรวงศึกษาธิการ จำนวน 19 ไร่ 3 งาน 19 ตารางวา เพื่อสร้างเป็นโรงเรียน คุณหญิงบุญเจือ ไชยภัฏ ผู้อำนวยการโรงเรียนสตรีวิทยา ในขณะนั้นได้รับเรื่องจากกรมสามัญศึกษามาดำเนินการก่อตั้งเป็นโรงเรียนแห่งใหม่</p><br>
            <p>&emsp;&emsp;&emsp;&emsp;ในวันที่ 7 ธันวาคม พ.ศ. 2516 สมเด็จพระศรีนครินทราบรมราชชนนีทรงพระกรุณาโปรดเกล้าฯ ให้คุณหญิงบุญเจือ ไชยภัฎ, นางสาวสุ่น พานิชเฮง, ดร.ก่อ สวัสดิพานิช (อธิบดีกรมสามัญศึกษา) กรรมการสตรีวิทยา, สมาคมและนักเรียนโรงเรียนสตรีวิทยา เข้าเฝ้าทูลละอองพระบาทเพื่อสนองพระราชดำริ เรื่องการก่อตั้งโรงเรียนและมีพระเมตตาพระราชทานนามโรงเรียนว่า “สตรีวิทยา ๒” นับเป็นพระมหากรุณาธิคุณเป็นล้นพ้นชาวสตรีวิทยา ๒ จึงถือว่าวันที่ 7 ธันวาคม พ.ศ. 2516 เป็นวันที่สถาปนาโรงเรียนนับตั้งแต่บัดนั้นเป็นต้นมา</p><br>
            <p>&emsp;&emsp;&emsp;&emsp;ต่อมานางหลง ไว้สาลี น้องสาวของนางสาวสุ่น พานิชเฮง ได้บริจาคที่ดินเพิ่มเติมจำนวน 24 ไร่ 77 ตารางวา เมื่อวันที่ 22 มกราคม พ.ศ. 2518 คุณหญิงบุญเจือ ไชยภัฏ ได้นำนางหลง ไว้สาลี เข้าเฝ้าสมเด็จพระศรีนครินทราบรมราชชนนีน้อมเกล้าฯ ถวายที่ดินดังกล่าว เพื่อขยายโรงเรียนให้กว้างขึ้น ต่อมาคุณหญิงบุญเจือ ไชยภัฏ ได้ติดต่อขอเช่าที่ดินของมูลนิธิโรงพยาบาลสงฆ์เพิ่มเติมอีก 36 ไร่ รวมเป็นพื้นที่ขนาดใหญ่จำนวน 80 ไร่ 55 ตารางวา ซึ่งขณะนั้นที่ดินเป็นทุ่งนา ทุรกันดาร ยังไม่มีไฟ้ฟ้าใช้ นางสมหมาย เอมสมบัติ ผู้บริหารโรงเรียนคนแรกเป็นผู้ติดต่อกับการไฟฟ้านครหลวงจนสามารถนำไฟฟ้าเข้าสู่ชุมชนได้สำเร็จก่อนเปิดภาคเรียน</p><br>
            <p>&emsp;&emsp;&emsp;&emsp;โรงเรียนสตรีวิทยา ๒ ในพระราชูปถัมภ์สมเด็จพระศรีนครินทราบรมราชชนนี เปิดสอนครั้งแรกเมื่อวันที่ 17 พฤษภาคม พ.ศ. 2517 โดยอาศัยศาลาการเปรียญวัดสาครสุ่นประชาสรรค์ ซึ่งติดกับที่ตั้งโรงเรียนเป็นสถานที่ศึกษาชั่วคราว นางสมหมาย เอมสมบัติ เป็นผู้บริหารคนแรก  มีนักเรียน 277 คน ครู 13 คน แบ่งเป็นชั้นมัธยมศึกษาปีที่ 1 (มศ.1) จำนวน 5 ห้อง มัธยมศึกษาปีที่ 4 (มศ.4) จำนวน 2 ห้อง สภาพของโรงเรียนในปี พ.ศ. 2517 การคมนาคมสู่โรงเรียนยากลำบากถนนเป็นดิน ถ้ามีฝนตกรถจะไม่สามารถเข้าถึงโรงเรียนได้ ทั้งครูและนักเรียนต้องถอดรองเท้าเดินทางเข้าโรงเรียน จากสภาพดังกล่าว ทำให้การก่อสร้างโรงเรียนประสบความยากลำบากนานัปการแต่ก็สามารถสร้างอาคารกลุ่มแรก จำนวน 4 หลัง ได้สำเร็จลงในระยะเวลาเพียง 1 ปี อาคารกลุ่มแรกตั้งอยู่ด้านหน้าโรงเรียนชื่อ “อาคารสมเด็จพระศรีนครินทร์”</p><br>
            <p>&emsp;&emsp;&emsp;&emsp;สมเด็จพระศรีนครินทราบรมราชชนนีได้เสด็จพระราชดำเนินมาเป็นประธานในพิธีเปิด “อาคารสมเด็จพระศรีนครินทร์” เมื่อวันที่ 1 กรกฎาคม พ.ศ. 2518 และยังทรงพระเมตตาต่อชาวสตรีวิทยา ๒ ทรงปลูกต้นพิกุลที่เกาะหน้าอาคารสมเด็จพระศรีนครินทร์ ชาวสตรีวิทยา ๒ จึงน้อมนำดอกพิกุลไม้มหามงคลนี้เป็นดอกไม้ประจำโรงเรียน การก่อสร้างโรงเรียนในกลุ่มที่ 2 จำนวน 4 หลัง แล้วเสร็จพ.ศ. 2521 โรงเรียนได้นำความกราบบังคมทูลพระกรุณาสมเด็จพระบรมโอรสาธิราช สยามมงกุฎราชกุมาร เสด็จพระราชดำเนินทรงประกอบพิธีเปิดอาคารเรียนกลุ่มที่ 2 นามว่า “อาคารวชิรา” นับเป็นพระมหากรุณาธิคุณแก่ชาวสตรีวิทยา ๒ เป็นล้นพ้น</p><br>
            <p>&emsp;&emsp;&emsp;&emsp;ในปีพ.ศ. 2524 โรงเรียนสตรีวิทยา ๒ ในพระราชูปถัมภ์สมเด็จพระศรีนครินทราบรมราชชนนีขยายเต็มรูปแบบคือ รับนักเรียน 6 ระดับ 12 ห้องเรียน รวมเป็น 72 ห้องเรียน จึงเป็นโรงเรียนขนาดใหญ่พิเศษในกรุงเทพมหานครทำให้มีงบประมาณแผ่นดิน และงบบริจาคจากผู้มีจิตศรัทธามาสร้างอาคาร และสิ่งก่อสร้างอีกมากมาย ได้แก่ อาคารนวราชชนนี อาคารหอสมุดนพ บุณยุปการ อาคารไขศรี ปราโมช อาคารคุณหญิงบุญเจือ ไชยภัฏ อาคารพลศึกษา อาคาร 7 ชั้น 2 หลัง อาคารฝึกงาน อาคารเฉลิมกระเกียรติ 6 รอบพระชนมพรรษา อาคารโอษธีศ สนามเทนนิส “จึงพานิช“ นอกจากนี้ยังได้งบประมาณสร้างสระว่ายน้ำขนาดมาตรฐาน ให้นักเรียนว่ายน้ำออกกำลังกายเพื่อสุขภาพพลานามัยที่ดี และเป็นสถานที่แข่งขันว่ายน้ำนักเรียนระดับประเทศพิกุลแชมเปี้ยนชิพเป็นประจำทุกปี ตั้งแต่พ.ศ. 2541 จนปัจจุบัน</p><br>
            <p>&emsp;&emsp;&emsp;&emsp;ด้วยคุณภาพความรู้และคุณธรรม โรงเรียนสตรีวิทยา ๒ ในพระราชูปถัมภ์สมเด็จพระศรีนครินทราบรมราชชนนี จึงเป็นโรงเรียนผู้ปกครองปรารถนาจะส่งบุตรหลานเข้าเรียน ในปีการศึกษา 2536 โรงเรียนสตรีวิทยา ๒ ในพระราชูปถัมภ์สมเด็จพระศรีนครินทราบรมราชชนนี มีชั้นเรียนมัธยมศึกษาตอนต้นและมัธยมศึกษาตอนปลายรวม 80 ห้องเรียน จำนวนนักเรียน 3,610 คน แต่ก็ยังมีผู้ประสงค์จะเข้าเรียนที่โรงเรียนสตรีวิทยา ๒ ในพระราชูปถัมภ์สมเด็จพระศรีนครินทราบรมราชชนนีอีกเป็นจำนวนมาก เนื่องจากพื้นที่ของโรงเรียนมีถึง 84 ไร่เศษ กรมสามัญศึกษาต้องการใช้ปัจจัยทั้งหมดให้คุ้มค่าโดยจะให้มีการเปิดสอนระดับละ 20 ห้องเรียนรวมเป็น 120 ห้องเรียน จึงให้แยกโรงเรียนสตรีวิทยา ๒ เป็น 2 โรงเรียน โรงเรียนที่ตั้งเพิ่มขึ้นใช้ชื่อ โรงเรียนสตรีวิทยา ๒ มัธยมศึกษาตอนต้น เปิดสอนเฉพาะระดับมัธยมศึกษาตอนต้น และส่งนักเรียนเรียนต่อชั้นมัธยมศึกษาตอนปลายที่โรงเรียนสตรีวิทยา ๒</p><br>
            <p>&emsp;&emsp;&emsp;&emsp;ปีพ.ศ.2544 กรมสามัญศึกษาพิจารณาเห็นว่า โรงเรียนสตรีวิทยา ๒ มัธยมศึกษาตอนต้น ได้ดำเนินการสำเร็จเป็นโรงเรียนมัธยมศึกษาตอนต้นที่สมบูรณ์แบบ พร้อมด้วยครูอาจารย์ อาคารสถานที่ และคุณภาพของผู้เรียนประสบผลสัมฤทธิ์ ในระดับสูงแสดงถึงการวางระบบงานที่มีประสิทธิภาพ จึงให้รวมโรงเรียนสตรีวิทยา ๒ มัธยมศึกษาตอนต้น โรงเรียนสตรีวิทยา ๒ ในพระราชูปถัมภ์สมเด็จพระศรีนครินทราบรมราชชนนี เพื่อให้การส่งต่อผู้เรียน และการพัฒนาด้านต่างๆเป็นไปอย่างสอดคล้องเป็นหนึ่งเดียว เป็นโรงเรียนขนาดใหญ่ที่สุด มีคุณภาพระดับแนวหน้าของประเทศไทยสืบไป จึงประกาศรวมโรงเรียน เมื่อวันที่ 1 ตุลาคม พ.ศ. 2544</p><br>
            <h2>ผู้บริหารโรงเรียนสตรีวิทยา ๒ มัธยมศึกษาตอนต้น<br>(ปีการศึกษา 2537 - 2544)</h2><br>
            <h3>
                1. นางสาวสมภาพ คมสัน (พ.ศ. 2537)<br>
                2. นายอุดร บุญถาวร (พ.ศ. 2537 - 2541)<br>
                3. นายสุรินทร์ ต่อเนื่อง (พ.ศ. 2541 - 2542)<br>
                4. นายณรงค์ ตามรักษา (พ.ศ. 2542 - 2545)<br>
            </h3><br>
            <p>&emsp;&emsp;&emsp;&emsp;เนื่องในวโรกาสครบรอบ 100 ปี วันพระราชสมภพสมเด็จพระศรีนครินทราบรมราชชนนี โรงเรียนสตรีวิทยา ๒ ในพระราชูปถัมภ์สมเด็จพระศรีนครินทราบรมราชชนนี ร่วมกับสมาคมศิษย์เก่าสตรีวิทยา ๒ สมาคมผู้ปกครอง  และครูสตรีวิทยา ๒ และคณะกรรมการสถานศึกษาจัดสร้างพระราชานุสาวรีย์สมเด็จพระศรีนครินทราบรมราชชนนี โดยประดิษฐานบริเวณเกาะกาญจนาภิเษกด้านหน้าอาคารสมเด็จพระศรีนครินทร์ อันเป็นสถานที่ที่พระองค์เคยประทับเมื่อครั้งเสด็จพระราชดำเนินมาทรงเปิดอาคาร “สมเด็จพระศรีนครินทร์”  เมื่อวันที่ 1 กรกฎาคม  พ.ศ. 2518  เพื่อเป็นที่เคารพสักการะ และเป็นอุทยานประวัติศาสตร์ให้การศึกษา แก่เยาวชนสืบไป โรงเรียนได้ดำเนินการจัดสร้างโดยกราบทูลเชิญสมเด็จพระพี่นางเธอเจ้าฟ้ากัลยาณิวัฒนากรมหลวงนราธิวาสราชนครินทร์ เสด็จเป็นประธานประกอบพิธีเปิดพระราชานุสาวรีย์สมเด็จพระศรีนครินทราบรมราชชนนีในวันที่ 15 มกราคม พ.ศ. 2545</p><br>
            <p>&emsp;&emsp;&emsp;&emsp;ปีพ.ศ. 2546 ครบวาระ 30 ปี แห่งการก่อตั้งโรงเรียนสตรีวิทยา ๒ ในพระราชูปถัมภ์ฯ คณะกรรมการสถานศึกษา สมาคมผู้ปกครองและครู สมาคมศิษย์เก่าสตรีวิทยา ๒ เครือข่ายผู้ปกครอง และผู้มีจิตศรัทธาร่วมบริจาคเงินสมทบก่อสร้างอาคารเรียน 4 ชั้น เป็นอาคารเชื่อมระหว่างอาคาร 12 และอาคารกาญจนาภิเษก ทำให้มีห้องเรียนเพิ่มขึ้นจำนวน 9 ห้องเรียน จึงไม่ต้องใช้อาคารชั่วคราวเป็นอาคารเรียนอีกต่อไป เมื่อก่อสร้างเสร็จโรงเรียนได้กราบทูลเชิญสมเด็จพระเทพรัตนราชสุดาฯ สยามบรมราชกุมารี เสด็จเป็นประธานทรงเปิดอาคารเรียนนามว่า “อาคาร 30 ปี สตรีวิทยา ๒ เฉลิมพระเกียรติ 48 พรรษา สมเด็จพระเทพรัตนราชสุดาฯ” เมื่อวันที่ 11 มกราคม พ.ศ. 2548 ยังความปราบปลื้มปิติสู่ชาวสตรีวิทยา ๒</p><br>
            <h2>ทำเนียบผู้บริหารโรงเรียนสตรีวิทยา ๒</h2><br>
            <h3>
                1. นางสมหมาย เอมสมบัติ (พ.ศ. 2517 - 2529)<br>
                2. นางศิริลักษณ์ นันทพิศาล (พ.ศ. 2529 - 2533)<br>
                3. นางสาวสมภาพ คมสัน (พ.ศ. 2533 - 2537)<br>
                4. นายลือชา สร้อยพาน (พ.ศ. 2537 – 2540)<br>
                5. นายณรงค์ ตามรักษา (พ.ศ. 2540 - 2545)<br>
                6. นายเชิดชัย พลานิวัติ (พ.ศ. 2545 - 2551)<br>
                7. นายเกษม สดงาม (พ.ศ. 2551 - 2555)<br>
                8. นายพัชรพงศ์ ตรีเทพา (พ.ศ. 2555 - 2557)<br>
                9. นายธีรัช ไชยยศ (พ.ศ. 2558 - 2562)<br>
                10. นางกัญญาพัชญ์ กานต์ภูวนันท์ (พ.ศ. 2562 - ปัจจุบัน)<br>
            </h3>
        </div>
        <script src="https://www.w3schools.com/lib/w3.js"></script>
        <script src="include.js"></script>
    </body>
</html>